<?xml version="1.0" encoding="UTF-8"?><html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=UTF-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ad Paulum, versio electronica</title><meta name="author" content="Pir, Didak 1517 – 1599" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ad Paulum, versio electronica" /><meta name="DC.Type" content="Text" /><meta name="DC.Format" content="text/html" /><link href="stylesheet/tei-c.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h2 class="institution">(unknown project)</h2><h1 class="maintitle">Ad Paulum, versio electronica</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">AD PAVLVM</a></li></ul><ul class="toc toc_back"><li class="toc"><span class="headingNumber">Appendix A </span><a class="toc toc_0" href="#index.xml-back.1_div.1">MVSONII CREMONENSIS EPITAPHIVM.</a></li></ul><!--TEI body--><div class="poesis-epistula" id="index.xml-body.1_div.1"><h2><span class="headingNumber">1. </span><span class="head">AD PAVLVM</span></h2><div class="l">Sic tranquilla meae contingant, Paule, senectae</div><div class="l">Otia et hoc nobis aeui, quodcunque relictum est,</div><div class="l">Molliter et positis liceat transmittere curis,</div><div class="l">Vt te Flaminiumque meum iuuenemque Philippum</div><div class="l">Et Siculum medicum piger inuitusque relinquo.</div><div class="l">Sed discedendum et superi maris unda secanda. </div><div class="l">Cogit enim dea saeua, potens, cui laeua trabali</div><div class="l">Clauo armata sonat, durum gerit altera telum.</div><div class="l">An desiderio deamatae torquear urbis </div><div class="l">Quam mea iam cedens annis peioribus aetas</div><div class="l">Sepositam studiis sedem quaerebat honestis, </div><div class="l">Quaeris amicitiae pro iure; en accipe paucis: </div><div class="l">Commoueor sane (nec enim manifesta sodalem</div><div class="l">Tam fidum celare meum est); et praeterea, quem</div><div class="l">Decantata boni numeris Racusa Marulli</div><span class="">page 2</span><div class="l">Non capiat? Stat Romanis fundata colonis</div><div class="l">Illyrici regina maris quam barbara circum</div><div class="l">Agmina, quam magni iungunt sibi foedere reges.</div><div class="l">Illa nec horribiles fasces neque sceptra tyranni</div><div class="l">Imperiosa timet, sed quas tulit ipsa probatque</div><div class="l">Laeta fouet leges et libertatis auitae</div><div class="l">Durat honos genti nullo delebilis aeuo.</div><div class="l">Patricia de gente senes (uenerabilis ordo)</div><div class="l">Imperium commune tenent quique eminet unus </div><div class="l">Candida soliciti dispensat iussa senatus</div><div class="l">Partiturque uices et ius communicat aequum.</div><div class="l">Bisseni assistunt proceres quos ille frequentes</div><div class="l">Consiliis adhibet socios si publica forte</div><div class="l">Causa subest uel sit magnis de rebus agendum.</div><div class="l">His animi syncera fides, his annua surgit</div><div class="l">Cura magistratus legere et deducere sortem.</div><div class="l">Nam nihil a magno decernitur ordine si non</div><div class="l">Vrna prius tacito suffragia colligat auro.</div><div class="l">Euganeos sic fama duces, ubi dissidet anceps,</div><div class="l">Nec constare potest uarians sententia patrum,</div><div class="l">Seu pacem, seu bella uelint indicere et altum</div><span class="">page 3</span><div class="l">Figere magnanimi uictricia signa Leonis,</div><div class="l">Elicere occulto rerum decreta metallo.</div><div class="l">Stant et duryphori circum, praetoria turba,</div><div class="l">Pars latus obseruat regis, pars limina propter </div><div class="l">Excubat et uigiles peragit custodia noctes.</div><div class="l">Praetereo quos clara patrum gens addat honores, </div><div class="l">Quam meritos scribat titulos, quae splendida uerba</div><div class="l">Aggerat. Vsque adeo praecellit gratia ciuis </div><div class="l">Quem rebus Racusa suis praefecit et esse</div><div class="l">Rectorem populi uoluit pacisque sequestrum.</div><div class="l">At cum plenus abit mensis iamque altera Lunae</div><div class="l">Cornua formoso coepere albescere caelo, </div><div class="l">Ille domum priuatus abit, uenit alter in aulam </div><div class="l">Et uariata breues exaequat purpura fastos.</div><div class="l">Omnes unus amor patriae tenet, omnibus idem</div><div class="l">Ardor inest, nulli iucundior altera cura.</div><div class="l">Et quamuis ualidas possint in bella cohortes</div><div class="l">Ducere nec desint instructae littore classes, </div><div class="l">Vincit pacis amor; sanctae quis munera pacis</div><div class="l">Spernat et insani Martis praeponat amorem?</div><div class="l">Hinc reuerens legum clarisque exculta iuuentus</div><span class="">page 4</span><div class="l">Moribus insignes Asiae florentis ad urbes</div><div class="l">Aut abit aut remo pulsat mare, sedula quaerens</div><div class="l">Innocuas et opes seraeque alimenta senectae.</div><div class="l">Par labor atque operis studium, par denique ciues</div><div class="l">Cura domi subigit quamuis neque pinguia rura </div><div class="l">Nec, quae mollis alat foecundis Addua ripis, </div><div class="l">Arua colant, steriles campos, praeruptaque saxa</div><div class="l">Ferre iubent Cererem et genialis dona Lyaei;</div><div class="l">Exiguam Cererem sed quae neque uina Falernus</div><div class="l">Spernat ager dulci neque uincat palmite Lesbos.</div><div class="l">Quin etiam hic pingues oleas, sua dona, Minerua</div><div class="l">Conspicit, hic castas circum et serpilla frequentes</div><div class="l">Vere nouo glomerantur apes. Non caerea castra</div><div class="l">Plura uidet tali neque nectare fragrat Hymetus.</div><div class="l">At nitor hortorum quantus? Micat aurea Brenni</div><div class="l">Villa nec Alcynoi concesserit Ombla uiretis,</div><div class="l">Ombla decus nemorum, et pulchrae uicina Grauosae.</div><div class="l">Loetus ubi myrti foliis et Atlantide silua</div><div class="l">Vernat ager tonsaque ornantur litora buxo.</div><div class="l">Inde tepor caeli clementior, inde per auras</div><div class="l">Assidui uolucrum cantus, sonat Attica coniux</div><span class="">page 5</span><div class="l">Funestas ah questa dapes et crimina Terei</div><div class="l">Criminibus pensata nouis. Responsat ab alta</div><div class="l">Ilice et antiquas repetit Philomela querelas. </div><div class="l">Tum uiui fontes et quae pendentia subter</div><div class="l">Saxa sonans uasti speciem fert aequoris unda.</div><div class="l">At prius extremos Nili penetraris ad ortus </div><div class="l">Quam caput et salebras fontis penitusque latentes</div><div class="l">Vndantis scopuli liceat cognoscere causas</div><div class="l">Ipse licet caecos iactet Trebina meatus </div><div class="l">Antraque furtiuis Nympharum conscia flammis.</div><div class="l">Quid referam eductas moles atque addita ponto</div><div class="l">Claustra? Quid edomitos Boreaeque Austrique furores? </div><div class="l">Quid latera excisae rupis diductaque riuis</div><div class="l">Flumina et a gemina salientes uirgine rores?</div><div class="l">Ipsa foro in medio quadrato regia saxo</div><div class="l">Erigitur, hoc templum ingens, haec curia patrum, </div><div class="l">Porticibus uastis centumque innixa columnis.</div><div class="l">Hic genus antiquum primamque ab origine gentem</div><div class="l">Docta manus uario depinxerat argumento.</div><div class="l">Namque fere spatio in primo micat acer in armis</div><div class="l">Bellius; hunc propter surgit Romana iuuentus</div><span class="">page 6</span><div class="l">Tonsa comam et ualidis sustentans pila lacertis. </div><div class="l">Nec non in medio commissas aequore classes</div><div class="l">Aspiceres sparsoque infectos sanguine fluctus.</div><div class="l">Nec modus aut odio finis: crudelis Erinnys</div><div class="l">Funerea incedens palla et nigrantibus alis </div><div class="l">Incitat ardentes animos et proelia miscet.</div><div class="l">Ipsa manu quatiens tinctam Phlegetonte securim,</div><div class="l">Ipsa manu rapidos spargens e crinibus hydros.</div><div class="l">Interea auratis uolitans Concordia pennis</div><div class="l">Nunc hos, nunc illos populos adit impigra et omnes</div><div class="l">Irarum causas et belli temperat aestus</div><div class="l">Pacatosque animos iam laeta in regna reducit.</div><div class="l">Parte alia afflictis diffidens despota rebus</div><div class="l">Orat opem paruosque simul cum coniuge natos</div><div class="l">Protendens, gemitus etiam sub imagine muta </div><div class="l">Et lacrymas mouet infelix; fremit ore superbo</div><div class="l">Laeuiaque inflexo detorquet spicula cornu</div><div class="l">Gens ignara uirum cuius premit infula rasum</div><div class="l">Alba caput, uillis horrent labra summa retortis,</div><div class="l">Tum sinuosa pedes descendit uestis ad imos.</div><div class="l">Illa sibi regem nequicquam in uincula poscit.</div><span class="">page 7</span><div class="l">Stat contra iurata fides, uenerandaque sacra</div><div class="l">Hospitii. Extremas ambibat Sergius oras,</div><div class="l">Sergius edomiti cessit cui gloria monstri.</div><div class="l">Ille oculos, simul ille ferens ad sydera uultus,</div><div class="l">Pallentes uultus, lacrymarumque hymbre madentes,</div><div class="l">Pacem orare deos, pacem exorasse uidetur.</div><div class="l">Tantus honos saxo, uiuunt sic arte colores.</div><div class="l">Ipsa quoque (humanis proh quantum industria rebus,</div><div class="l">Quantum artes animique ualent), ipsa aequora ponti</div><div class="l">Diuitias addunt populis qua consita Baccho</div><div class="l"><span class="sic">{Punta}</span> sub infidam protenditur usque Maluntham.</div><div class="l">Quaque per angustas apparent Rhizana fauces </div><div class="l">Moenia et Hispanis squallentes ossibus agri.</div><div class="l">Nam neque ad Euxinos tractus neque Pontica qua se</div><div class="l">In freta suspectae nautis Symplegades arctant,</div><div class="l">Inuidiosa magis summam uoluuntur in actam</div><div class="l">Retia nec plures implent cetaria thyni</div><div class="l">Aut lupus aut uelox coracinus et acer asellus</div><div class="l">Pagrique scombrique aut uelipetae capitones</div><div class="l">Ambiguusque salar maioraque nomina rhombi </div><div class="l">Triglaque nocturnis epulis luxuque superbo</div><span class="">page 8</span><div class="l">Addita nec parcas dignata accedere mensas</div><div class="l">Quique nitet puro squamas interlitus auro</div><div class="l">Captus ad antiquas Epidauri salpa ruinas.</div><div class="l">Quin et Dalmatici circum uada salsa profundi</div><div class="l">Naturae mireris opes et prodiga rerum</div><div class="l">Munera. Nam saxi uenis abstrusa uetusti</div><div class="l">Concha latet, seu spuma maris seu succina gutta</div><div class="l">Paulatim accreuit lapidi, dein rore coacto</div><div class="l">Accepit formam uitalem et condita testa est.</div><div class="l">Quidquid id est, digitos imitantem nauita Graius, </div><div class="l">Cum primum Adriaticas puppim deflexit in undas,</div><div class="l">Obstupuit uisu insolitam, tum nomine dixit</div><div class="l">Dactylon; haud quidquam fertur praestantius illo</div><div class="l">Cum diuturna grauis patitur fastidia morbi</div><div class="l">Auertitque cibos et uis humana fatiscit.</div><div class="l">Continuo <span class="corr">[accurrit]</span> praesens medicina nec ultra</div><div class="l">Vim morbi penetrare sinit uiresque reducit.</div><div class="l">Nec non Nereidum pulcher chorus, alba Lopude </div><div class="l">Flauaque Mellite et adhuc intacta Logussa,</div><div class="l">Aut pelago insultant lasciuae, aut hispida colla</div><div class="l">Coralio innectunt fragili et lucente smaragdo.</div><span class="">page 9</span><div class="l">Sic felix Pomona suos et maxima Tethys</div><div class="l">Distribuunt terris alterno munere fructus.</div><div class="l">Nec suus ingenuis defit locus artibus; instat</div><div class="l">Acer et Ausoniae totas permiscet Athenas</div><div class="l">Nascibenus, quo laeta sonat schola uestra magistro</div><div class="l">Et uetus Illyricas Academia migrat in urbes.</div><div class="l">Inde alia haud leuior communis cura salutis</div><div class="l">Incessit patres, argenti praemia et auri</div><div class="l">Ponere certa uiris si qui de corpore morbos</div><div class="l">Aut ualeant reuocare graues aut uulnera curent.</div><div class="l">Ergo alacres animo et certa mercede laborum</div><div class="l">Inuadunt medicae certamina clara palestrae</div><div class="l">Flaminius Maries et claro Caesar ab Vmbro,</div><div class="l">Multaque fessa uirum damnataque corpora Letho</div><div class="l">Eripiunt Orco. Stygios iam rarior intrat</div><div class="l">Vmbra lacus, densos nec agit Libitina triumphos.</div><div class="l">Parte alia insignes iuuenes Baptista Phranusque,</div><div class="l">Euganeus Baptista, Phranus patre natus Etrusco</div><div class="l">Infames morbi species lepramque rubentesque</div><div class="l">Anthracas et lichenas et horribiles mentagras</div><div class="l">Arte domant. Non illi enses, non tincta ueneno</div><span class="">page 10</span><div class="l">Tela timent; tales Podalyrius atque Machaon</div><div class="l">Rege sub Atrida magno celebrantur Homero. </div><div class="l">In uitia et mores hominum corruptaque saecla</div><div class="l">Qui ruat infestus iustaque exaestuet ira</div><div class="l">Et moueat lacrymas gemitusque extrudat acerbos,</div><div class="l">Indicium sani jam pectoris et uocet alta</div><div class="l">Qua uia uirtutis populos, mox afflet et auram</div><div class="l">Diuinam scelerisque odium et probitatis amorem, </div><div class="l">Nuper ab Ausoniis Antonius appulit oris.</div><div class="l">Egregia de gente patri quae nomina Ibero</div><div class="l">Sueta dare; haud illa felicior altera uiuit.</div><div class="l">Non premitur curis, non spes consumit inanes,</div><div class="l">Spernit opes et regna quibus tabescit auarus.</div><div class="l">Iam uero quos clara uiros urbs educat et quae</div><div class="l">Pectora, quam sanctis elucent moribus omnes,</div><div class="l">Musa uelim referas modulataque carmina dictes</div><div class="l">Si te digna peto. Primus micat ille Sebastus</div><div class="l">Gloria rara togae et forma spectabilis heros.</div><div class="l">Gondulaque exemplar uirtutum et Messius alter</div><div class="l">Doctus et Actaea frontem deuinctus oliua.</div><div class="l">Et Probus et senior Laurentius et pede laeso</div><span class="">page 11</span><div class="l">Debilis et Pylio facundior ore Marinus.</div><div class="l">Tum Marius, Marii sed enim sat dicere nomen;</div><div class="l">Cetera qui nescit, Romanis ille Camoenis, </div><div class="l">Ille (nefas) Musis ingratus uiuit Etruscis.</div><div class="l">Mox placidus Seraphinus et integer Vrsus et ille</div><div class="l">Iustitiae uindex atque omnis cultor honesti</div><div class="l">Dogia, Dalmaticae gentis Cato; nemo sub isto </div><div class="l">Iudice patrati pergatur criminis author,</div><div class="l">Non hominem occidat, non furtum fecerit aut se</div><div class="l">Obliget obscuri sceleris nocturnus adulter;</div><div class="l">Continuo graue delictum par poena sequatur.</div><div class="l">Quis genus Ambrosii nescit, cui clara Vetaldae</div><div class="l">Facta indicta domus? Quo Sorgius ore canendus?</div><div class="l">Quem procul a uulgi strepitu, procul urbe uagante,</div><div class="l">Inter odoratas laurus et myrtea rura</div><div class="l">Raptat Amor uirides Sophiae caelestis in hortos,</div><div class="l">Inconcussus Amor Sophiae. Non munera regum</div><div class="l">Conferat aut Hermi quisquam mihi jactet arenas,</div><div class="l">Non quos mollis Arabs templis incendit odores,</div><div class="l">Non ebur aut rubro quaesitos aequore conchas;</div><div class="l">Has potius sectemur opes memores breuis aeui.</div><span class="">page 12</span><div class="l">Omnia in interitum properant; manet inclyta uirtus.</div><div class="l">Quis te, Ambuste senex, sileat? Quo crimine laudes</div><div class="l">Transierim, Ceruine, tuas, cui maxima templi</div><div class="l">Cura subest, sacrum cuius premit infula crinem?</div><div class="l">Sed tamen, o nobis contraria fata deosque</div><div class="l">Crudeles, iam rara legunt tibi fila sorores,</div><div class="l">Tam prope mortis habes metam; cape gaudia uitae,</div><div class="l">Dum licitum, uenerande senex, et subtrahe Letho</div><div class="l">Quidquid id est, quod durat adhuc, si laudis abunde,</div><div class="l">Si sat ob egregias partum tibi nominis artes.</div><div class="l">Hinc et Ventiadae regum genus, inde Georgi</div><div class="l">In diuersa trahunt. Quis Priuus ab auribus ille</div><div class="l">Pangit honoratum, iucundum, et molle poema?</div><div class="l">Gratus Amalthaeo uati, quo praeside, fama est,</div><div class="l">Saepe suum <span class="corr">[sacro]</span> mutare Helicona sorores.</div><div class="l">Concordes animae fraternaque pectora quondam,</div><div class="l">Messius et Gozae gentis pater, aspice ut ambo</div><div class="l">Pene pares agitent uirtutibus; o mala si quis</div><div class="l">Nubila in Ionium rapiat Notus. Optimus ille est</div><div class="l">Bondius Hesperiis nuper digressus ab oris; </div><div class="l">Ille Tagi de fonte bibit, illi alta Toleti</div><span class="">page 13</span><div class="l">Moenia nota nimis, dum magna negotia solus</div><div class="l">Sustinet et regi perfert mandata Philippo.</div><div class="l">Proximus huic curis paribusque Thudisius annis</div><div class="l">Ingreditur, cui frontis honos, cui nobile pectus</div><div class="l">Nescio quid magnum promittit. Serior aetas</div><div class="l">Quique dies aderunt uatem non uana locutum</div><div class="l">Arguerint, tantum cursum fortuna sequatur.</div><div class="l">Ecce decus uestrum Musae et noua fama Monaldus.</div><div class="l">Aspirate (precor) iuueni, quaque incipit ire,</div><div class="l">Este uiae comites; duro namque orbita calle</div><div class="l">Auiaque Aonii deducit in ardua montis,</div><div class="l">Montis ubi uestrae sedes, unde ubere uena</div><div class="l">Fons scatet et dulci uatum rigat ora liquore.</div><div class="l">Ille (simul toto caluit ius enthea Phoebi </div><div class="l">Pectore) Lesbiacis ferit aurea carmina plectris</div><div class="l">Et canit, Ogygius quod uates audiat et quod</div><div class="l">Esse suum uellet Linus aut Aeagrius Orpheus,</div><div class="l">Qualis ad Andradae siluam uel <span class="sic">{Paiua}</span> circum</div><div class="l">Flumina inauditis demulcet cantibus auras</div><div class="l">Lusitanus olor quem Theutonis ora canentem</div><div class="l">Audiit et ripis obiecit laeta Caistri.</div><span class="">page 14</span><div class="l">Si Palacini senis obliuiscar, haberi</div><div class="l">Ingratus uolo. Si Phranii, uocer impius. Aeque</div><div class="l">Hic atque hic dignus laudarier. Haud mihi Paulus</div><div class="l">Excidit; o quantum Pauli senioris in illo est.</div><div class="l">Viuit adhuc et tanti spirat ciuis imago.</div><div class="l">Non formam nec opes aut dantem iura parentem </div><div class="l">In Stephano tantum miror, clarissima quamquam</div><div class="l">Haec sint dona deum et uulgo communia paucis.</div><div class="l">Compositi iuuenis mores et amabile nomen</div><div class="l">Et probitas et rara fides et pectus honestis</div><div class="l">Artibus instructum, diuino pectore uatem</div><div class="l">Altaque Pieriae poscunt praeconia linguae.</div><div class="l">En Petrus, en felix Hieronymus; haeret eunti</div><div class="l">Filius insignis pietate atque indole rara </div><div class="l">Nec minus Aonia uersari assuetus in umbra.</div><div class="l">Ah pereat quicunque modum praescripsit Amori,</div><div class="l">Secreuitque thoros et dulcia pignora turpi </div><div class="l">Infecit macula quam mox detergeret aurum.</div><div class="l">Quid rerum natura parens, quid semina mundo</div><div class="l">Aeternum iactata iuuant, si frena iugumque</div><div class="l">Accipit et leges patitur captiua superbas?</div><span class="">page 15</span><div class="l">At tu cresce puer magnumque imitare parentem</div><div class="l">Et te (si qua modo est) indignae subtrahe labi.</div><div class="l">Quo fessum, Dracouice, rapis? Tu Castora nobis,</div><div class="l">Petre, refers: parto frater spatiatur Olympo</div><div class="l">Illucetque nouum terris iubar unde comantem</div><div class="l">Stella facem ducens dat, clara insignia genti.</div><div class="l">Parcite uos, clari iuuenes et sancta uirorum</div><div class="l">Nomina, si uestris impar maioribus unus,</div><div class="l">Vnus et hic animi praestans et criminis insons</div><div class="l">Nec mirator opum nec Phoebi incognitus antris</div><div class="l">Inter patricias laurus hederasque uirentes</div><div class="l">Haud illaudata spectetur imagine Nallus.</div><div class="l">Parcite et hoc nobis (quaeso) concedite carmen.</div><div class="l">Cura Deum Nallus, quem dulci a matre cadentem</div><div class="l">Vranie excepit puerum docuitque latentem</div><div class="l">Fatorum causas et summis intulit astris.</div><div class="l">Inde altum manet ingenium curaeque capaces </div><div class="l">Cur placidum Veneris numen, cur a Ioue reges,</div><div class="l">Insignes bello reges, cur aspera contra</div><div class="l">Vulneraque et caedem Cepheia uirgo minetur,</div><div class="l">Vnde tremor terris, cur formidabilis ensem</div><span class="">page 16</span><div class="l">Exerat Orione, mutent cur regna cometae,</div><div class="l">Aut cur Hesperiam ad Calpen extremaque mundi</div><div class="l">Litora inaequales Tethys uaga sentiat aestus?</div><div class="l">Qui titulis proauorum et imaginibus fumosis </div><div class="l">Et patrio censu et latis metitur ab agris </div><div class="l">Egregiam uirtutem animi generosaque fata</div><div class="l">Iudicio cadet ille meo, licet intonet ardens</div><div class="l">Tullius et largo defendat flumine causam.</div><div class="l">Hic mihi, qui nati crudeli sorte perempti</div><div class="l">Funera magnanimus deflet pater, o superi, o mors,</div><div class="l">O dolor, o matri primis erepte sub annis</div><div class="l">Balthasar, unanimes spargant tibi cana sorores</div><div class="l">Lilia et humentes flores; nos carmina demus.</div><div class="l">Hic bonus <span class="corr">[occurrit]</span> Miscinius, hic Ludouicus,</div><div class="l">Diues opum Ludouicus, et haud minor egregia in re</div><div class="l">Lucarus, Ismarii clara de gente Tryphonis.</div><div class="l">Namque ferunt morbo exhaustae (seu numinis ira</div><div class="l">Illa fuit, seu tetram hyemem crebrisque madentem</div><div class="l">Hymbribus infelix terris inuexerat Auster)</div><div class="l">Consuluisse urbi patres populosque propinqua</div><div class="l">Adductos regione quibus pro gente tribuque</div><span class="">page 17</span><div class="l">Ascriptasque domos et iugera diuitis agri.</div><div class="l">Tum uetus Ascriuio stabat decus. Inde profectos</div><div class="l">Bucchiadasque Probosque et claros Lucaras armis</div><div class="l">Accipimus; manet auita par gloria genti.</div><div class="l">Hic Petrus, hic Athamas, hic pulcher Bagnius, et qui</div><div class="l">Ducit Idumaea iuuenis cognomen ab urbe.</div><div class="l">Nec sese indignum comitem tot millibus offert</div><div class="l">Egregius forma Climonius; ille iuuentam</div><div class="l">Vix primam ingrediens iam grandes pectore curas</div><div class="l">Versat et assuetos senibus puer ambit honores,</div><div class="l">Clarus auo, clarus magni uirtute parentis.</div><div class="l">At tu, qui Rhodopes saltus atque auia lustras</div><div class="l">Arua Lycaoniis nunquam uiduata pruinis</div><div class="l">Dum patria pius officium, dum debita praestas</div><div class="l">Munera, qua statua, quo carmine digne Benessi?</div><div class="l">Salue ubicunque loci degis. Tibi me tua uirtus</div><div class="l">Iunxit et Herculeo sociauit pectora nodo.</div><div class="l">Si qua meis olim debetur uersibus aetas, </div><div class="l">Illa meum de te longum testentur amorem.</div><div class="l">Interea tibi nostra chelys, tibi noster Apollo</div><div class="l">Seruiat, et magnum ferat usque ad sydera nomen.</div><span class="">page 18</span><div class="l">Haud equidem plures mentita heroas ab aluo</div><div class="l">Crediderim prodisse ferae quae nocte silenti</div><div class="l">Intulit extremas clades et funera Troiae.</div><div class="l">Illa tamen meditata dolos et noxia ferro</div><div class="l">Turba fuit, fallax Ithacus, crudelis Epaeus</div><div class="l">Periuriusque Sinon diuumque irrisor Oileus.</div><div class="l">Nostram pura fides placidoque modestia uultu</div><div class="l">Et regale sonans clementia et omnia supra</div><div class="l">Religio ueterum ritu fundata parentum</div><div class="l">Detinet immunem scelerisque et fraudis iniquae.</div><div class="l">Nostra domo profugos ereptaque sceptra gementes</div><div class="l">Hospitio fouit reges cum Turcica uirtus</div><div class="l">Et formidatus premeret Mahometus in armis.</div><div class="l">Vera cano. Sensit bellax Epiros et ora </div><div class="l">Quam piger et fractis iam cornibus alluit Ister.</div><div class="l">Nec sese ob factum iactauit et arma ferentem</div><div class="l">Atque indignantem pacta mercede tyrannum</div><div class="l">Leniit et patriae auertit ceruicibus urbis.</div><div class="l">At Gradium imparibus diuis in bella ruentem</div><div class="l">Marte domat uictrix nec longum passa iacere</div><div class="l">Dat pacem ueniamque uiro, quaeque unica gentis</div><span class="">page 19</span><div class="l">Nobilitas, patrios ultro concedit honores; </div><div class="l">Inde domus Gradiae nomen praeclaraque fama</div><div class="l">Funditur et seros perdurat ad usque nepotes.</div><div class="l">Non aliter perhibent, cum Romulus acer Asylum</div><div class="l">Condidit, in partem regni uenisse Sabinos.</div><div class="l">Nec dum etiam Pario surgebat marmore templum,</div><div class="l">Templum quod patriae seruat tutela salutis</div><div class="l">Blasius et multo diuus resplendet ab auro.</div><div class="l">Ille suos ciues dexter fouet, ille uocantem,</div><div class="l">Cum fremit et tumidos exasperat Adria fluctus, </div><div class="l">Audit et in tuta nautam statione reponit.</div><div class="l">Ille pias leges tutatur et ille Lutherum</div><div class="l">Submouet armatum furiis et dira mouentem</div><div class="l">Proelia; nam contra magnis stat Bucchius ausis</div><div class="l">Eluditque senem iuuenis cogitque frementem</div><div class="l">Terga dare et uictum patrias secedere ad Arctos.</div><div class="l">Nec minus augustam uicino in litore sedem</div><div class="l">Seruat Idumaeus senior quo signa ferente</div><div class="l">Acer in oppositum contendit Cantaber hostem</div><div class="l">Deturbatque loco spoliisque exultat opimis.</div><div class="l">Illum lecta cohors iuuenum canit, illius aris</div><span class="">page 20</span><div class="l">Excubat et caste peragit stata sacra sacerdos,</div><div class="l">Aureus eloquii cui fons instillat in ora</div><div class="l">Diuinos latices foecundaque pectora uersat.</div><div class="l">Hunc Calabri montes misere, at maxima Roma</div><div class="l">Et decus et mores et claras contulit artes.</div><div class="l">Scilicet his animi studiis, hac indole morum</div><div class="l">Creuit, et hac longum felix Racusa per aeuum</div><div class="l">Ibit, et aeternae stabit sua gloria genti.</div><div class="l">At uero Thebanae arces atque alta Corinthos</div><div class="l">Et foecunda uirum Sparte ueteresque Mycenae</div><div class="l">Et Capua infelix et maius nomen Athenae</div><div class="l">Quaeque diu terris leges dedit orbe subacto</div><div class="l">Roma potens rerum et Carthaginis aemula uirtus</div><div class="l">(Quid non longa dies spatiosaque deterat aetas?)</div><div class="l">Cuncta jacent incerta locis quaque alta nitebant</div><div class="l">Tectaque et aurato fulgentes culmine turres,</div><div class="l">Vix nomen monstrare datur. Proscindit arator</div><div class="l">Tot monumenta uirum, tot claras inscius urbes.</div><div class="l">Nempe insanus amor dominandi et caeca libido</div><div class="l">Et concussa fides rebusque innata secundis</div><div class="l">Ambitio nullusque adeo respectus honesti</div><span class="">page 21</span><div class="l">Quaeque auri scelerata fames augescit habendo,</div><div class="l">Auertere deum tutelam et maxima rerum </div><div class="l">Abscessit fortuna retro et collapsa repente est.</div><div class="l">Frustra artes, frustra ingenium, frustra omnia tela</div><div class="l">Impiger opponas, urget uis effera fati.</div><div class="l">Nulla hic suspicio talis. Procul omnis abesto</div><div class="l">Inuidia in nodum tortos innexa colubros.</div><div class="l">Non odii causas nec causas cladis habemus.</div><div class="l">Alta per unanimes regnat concordia ciues</div><div class="l">Et sperare deos fas longa in saecla secundos.</div><div class="l">Sed quid ego exiguo comprendere singula uersu</div><div class="l">Conor? In immensum crescit labor omnibus horis</div><div class="l">Et cum magna loquar, longe maiora supersunt,</div><div class="l">Ingens uatis opus, nostris neque uiribus aequum.</div><div class="l">Ergo illuc, unde egressus paulo ante, reuertor.</div><div class="l">Commoueor sane, uerum primoribus annis</div><div class="l">Qui patriae fines, Eborae qui tecta reliqui,</div><div class="l">Libertatis amans et in hoc insaniam ad usque</div><div class="l">Perdurare paratus, eant uel flumina retro,</div><div class="l">Deliciis spero uestris me posse carere.</div><div class="l">Atqui res dura exilium. Durissima sane.</div><span class="">page 22</span><div class="l">Namque licet superos habeas atque omnia fata, </div><div class="l">Fata secunda tuis et respondentia uotis, </div><div class="l">Quisquis eris, tamen hospes eris. Si quid minus apte</div><div class="l">Exciderit fortasse tibi, iam scilicet omnis </div><div class="l">Gratia abit, si quam longo collegeris usu.</div><div class="l">Continuo fullo uel quae sibi corpore quaestum</div><div class="l">Procurat mulier: quin tu, peregrine, facescis?</div><div class="l">Aut quo dignus abis et nostram deseris urbem?</div><div class="l">Iandudum annona premimur quae laxa solebat</div><div class="l">Esse prius, mirum ueniet nisi petis et ipse</div><div class="l">Causa mali; accurrit cerdo et candente fauilla</div><div class="l">Oblitus ora faber caesoque cruentus ab hyrco</div><div class="l">Lanio, coniungunt capita et simul ore minantur</div><div class="l">Exitium; laetatus abis quod uerbera cessent.</div><div class="l">Multaque praeterea surgunt incommoda. Quod si </div><div class="l">Paupertate grauis cursu fallente senectus</div><div class="l">Accedat nec sit qui consoletur egentem:</div><div class="l">Hae uerae lacrymae, dolor hic extremus in omnes</div><div class="l">Transcendit gemitus et curis conficit aegrum.</div><div class="l">Sed me maiorum moueant exempla uolentem</div><div class="l">Vrbe procul patria peregrinis ossa sepulchris</div><span class="">page 23</span><div class="l">Condere. Qui Libyca clarum cognomen ab arce</div><div class="l">Primus init uictor, Linterni in littore conchas</div><div class="l">Colligit Hannibalem oblitus malegrataque bella.</div><div class="l">Nec minus inuicti concedens Caesaris armis</div><div class="l">Eligit Euboicas sedes, ubi decoquat iras,</div><div class="l">Appius, et patriae amissos dediscat honores.</div><div class="l">Sed quid opus priscis annalibus? Omne sub aeuum</div><div class="l">Indulget fortuna sibi uictrixque uocari</div><div class="l">Gaudet et alternis insultat libera fatis.</div><div class="l">At durum est, inquis. Durum. Verum ipse subinde</div><div class="l">Dum reputo culpare nefas, quae ferre necesse est,</div><div class="l">Assueui esse miser. Non semper naufraga puppis</div><div class="l">Increpat Aegaeum. Ducit fortuna sequentem </div><div class="l">Saepe manu, placidum ridens et candida uultum.</div><div class="l">Nec contenta solo terra nos collocat astris, </div><div class="l">Diis licet inuitis. Quod si comes ire recuses,</div><div class="l">Ah miser, ah demens. Tortum quatit illa flagellum</div><div class="l">Implicitumque coma barathro demergit Auerni.</div><div class="l">Cernis ut extorris laribus Marianus auitis</div><div class="l">Laetus agat duris in rebus? Dulcis amicus, </div><div class="l">Alloquio facilis, nulli non commodus hospes.</div><span class="">page 24</span><div class="l">Ille senis Coi repetita luce tenebras</div><div class="l">Discutit et medicas languentibus admouet artes</div><div class="l">Socraticas aut quaerit opes et nobile chartis</div><div class="l">Mandat opus, somni parcus, nec tarda senectus</div><div class="l">Dimouet intentum Musis gratoque labori.</div><div class="l">Hoc patriam amissam solatur et omnia secum</div><div class="l">Fert bona quae nullus quantumuis barbarus hostis,</div><div class="l">Nulla dies auferre queat. Viden' alter Etrusco</div><div class="l">Sanguine clarus eques, quo nuper et Itala tellus</div><div class="l">Gallicaque insolitos belli sensere tumultus,</div><div class="l">Dum reges et regna quatit, dum tristia bella</div><div class="l">Apparat ut patriis succedat sedibus exul,</div><div class="l">Contra stare deos sensit; nam turbida fumo</div><div class="l">Machina anhelantem iussit descendere ad umbras.</div><div class="l">Thybridis aut certe non longe a fonte Numici </div><div class="l">(Nam non constat in hoc Aesopus, cetera uerax)</div><div class="l">Stabat et ingentes fundebat in aera ramos</div><div class="l">Populus et manes ibat radice sub imos. </div><div class="l">Huic uicina fuit (sic idem prodit) arundo</div><div class="l">Vilis et humorem potare assueta palustrem.</div><div class="l">Populus huic: non te sacrati dedecus arui</div><span class="">page 25</span><div class="l">Huc uenisse pudet, nullos quae crescis in usus?</div><div class="l">Non pecori praestas umbram, non fronde decora</div><div class="l">Grata uiatori surgis reficisque labori.</div><div class="l">Praeterea neque tu soles neque frigora longum </div><div class="l">Pertuleris, breuis est tibi uel longissima uita.</div><div class="l">Illa autem: qui me uoluit prodire sub auras,</div><div class="l">Siue deus seu capripedum de sanguine gentis,</div><div class="l">Illi cura meae (fuerit quaecunque) salutis.</div><div class="l">At tibi (proh fati rerumque ignara tuarum)</div><div class="l">Instat acerba dies quae te speciosa tuosque</div><div class="l">Deiciat ramos et letae frondis honores.</div><div class="l">Tunc non uana tibi uatis occurret arundo. </div><div class="l">Dixit, et Arctoo stridens a cardine uentus</div><div class="l">Incubuit terris. Sensit maris unda fragorem</div><div class="l">Pulsataeque gemunt siluae, non tecta, nec alta</div><div class="l">Templa deum sufferre ualet. Stat populus et se</div><div class="l">Colligit, at frustra. Saeuo nam turbine uicta</div><div class="l">Concidit et magnam traxit miseranda ruinam.</div><div class="l">At comes, ut longe uenientem prospicit hostem</div><div class="l">Submittit de more comam, mox ridet euntem, </div><div class="l">Et caput attollens atque omni functa periclo</div><span class="">page 26</span><div class="l">Consenuit uictrix herbosae in sede paludis.</div><div class="l">Sed quid opus multis? Fortunae cedat oportet</div><div class="l">Qui sapit et non uult fortunae ludus haberi.</div></div><!--TEI back--><div class="poesis-epigramma" id="index.xml-back.1_div.1"><h2><span class="headingNumber">Appendix A </span><span class="head">MVSONII CREMONENSIS EPITAPHIVM.</span></h2><div class="l">Iam moriens, iam mutus olor, iam deside lingua,</div><div class="l">Hinc iaceat, niueis fama inde superuolet alis.</div><div class="l">Nulla magis nostrum deceant monumenta poetam.</div><div class="l">Cum sileat dulcis Musonius, illa loquatur.</div></div><blockquote class="closer"><p>FINIS. </p><div class="dateline">FERRARIAE. Apud Valentem Panizzam Mantuanum, Ducalem Typographum <span class="date">MDLXIII</span></div></blockquote><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Pir, Didak 1517 – 1599.
	    Date: Prema digitalnim snimkama izvornog izdanja (1563).<br /><!--
	  Generated from index.xml using XSLT stylesheets version 7.41.0

	       based on http://www.tei-c.org/Stylesheets/
	       on 2017-04-14T13:43:40Z.
	       SAXON PE 9.6.0.7.
		 --></address></div></body></html>